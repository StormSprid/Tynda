Ажарлы көркің сұлу жаным,
Бір көріп ұнап қалдың.
Жүрегім сезген жылу барын,
Бір көріп сыр ақтардым.

Тайдырды жүзің ұяң жаным,
Қолым да дірілдеді.
Алматының түнін қиялдадым,
Бақытты күнімдегі.

Алматының түндері-ай,
Махаббаттың мәңгі аралындай.
Алматының түндері-ай,
Аралайық бірге маралым-ай.

Сыңғырлап күлкің, қалды менің,
Елестеп құлағыма.
Қылығың баурап алды сенің,
Баладым сыңарыма.

Шынайы сезім жанды мөлдір,
Көзіңнің шырағында.
Сағынып салсам әнді жаным,
Елесің тұрады ма?

Алматының түндері-ай,
Алатаудың салқын самалындай.
Алматының түндері-ай,
Ұйқымды ұрлап сен алатындай (2х)

  https://pesni.guru